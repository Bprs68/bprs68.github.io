---
layout: single
title: "स्मृति-पटल"
date: 2024-10-13 16:09:53 +0000
categories: ["Memoir"]
tags: []
permalink: /%e0%a4%b8%e0%a5%8d%e0%a4%ae%e0%a5%83%e0%a4%a4%e0%a4%bf-%e0%a4%aa%e0%a4%9f%e0%a4%b2/
---


इस कहानी को कैसे लिखूं ये काफी वक्त तक समझ में नहीं आया, यूं तो घटना को ज्यों का त्यों लिख देना भी एक तरीका है। पर उससे शायद इस कहानी की वीभत्सता का अंदाजा नहीं लगेगा। 





खैर कोशिश करता हूँ ।









2013 के शुरुआती महीने।





बिहार में ठंड अपने स्वाभाविक चरम पर थी। 





उस साल वसंत पंचमी के वक्त भी काफी ठंड थी और शाम के वक्त बारिश हुई थी। ये मुझे इसलिए याद है क्योंकि मैं रामानुजन हाउस वाली बिल्डिंग के सबसे ऊपर वाली खिड़की से छात्रावास के दूसरे बिल्डिंग की छत पर देख रहा था। उस वक्त की मेरी crush ज्योति ने काफी टाइट जींस पहन रखी थी और मैने शायद उसे पहली बार वैसे कपड़ों मे देखा था। ठंड काफी थी और मेरा मन बेहद शांत। दिन में मेरी मां ने मुझे मेरे हेयरस्टाइल को लेकर काफी सुनाया था, क्योंकि उसी बीच पिताजी को एपिलेप्सिस का दौरा आया था और गिरने की वजह से उनके आगे के काफी दांत टूट गए थे। मां को ये बर्दास्त नही थी की जिन हालातों से संघर्ष करके वो हमें पढ़ा रहे थे, उन हालातों को नजरंदाज करके मैं लफंगों जैसे अपने बाल रख रहा था।





मम्मी जब छात्रावास में आई थी तो पायल ने भी उनके चरण स्पर्श किए थे।





ये कहानी पायल की है।





छात्रावास में 6th के ऊपर के हर क्लास के लड़कों की ड्रीम गर्ल पायल।





देखने में काफी सिंपल थी, काली आंखें, 5 ft 3 इंच के आसपास का कद, और गोरा हल्का लंबा खूबसूरत चेहरा। आकर्षक थी, मुझे इतनी नही लगी कभी, पर मैं समझ सकता हूं और लोगों को क्यों लगी होगी। जबसे छात्रावास में ये बात फैली की पायल की और मेरी मम्मी दोनो दोस्त हैं, जिन लड़कों से मेरी कोई बात नही हुई थी वो भी मुझसे आकर उसके विषय में पूछने लगे थे।





मेरी उससे कोई बातचीत नहीं थी, शिवाय एग्जामिनेशन हाल के, जब मैने शशांक का पेपर छिपा दिया था और पायल ने उसे बता दिया की ये काम मेरा था, काफी फजीहत हुई थी मेरी।





शुरुआती मार्च के आसपास, उस वसंत पंचमी के कुछ ही दिन बाद, एक दिन पायल छात्रावास में नही दिखी, मैने उतना कुछ ध्यान नहीं उसपे और फिर एक दिन छात्रावास ने बातें होने लगी की रात के 12 बजे पायल को लेने पुलिस आई थी।





और अगले दिन शाम के वक्त हॉस्टल वाले मोबाइल पर मेरी मां का फोन आया। उन्होंने जो बताया आज 11 साल बाद भी मेरे रोंगटे खड़े करता है।





तो कहानी कुछ यूं है की पायल के पिताजी का, जब पायल 3 महीने की थी तभी देहांत हो गया था। पिताजी भाई में अकेले थे, और पायल के दादा vetenary डॉक्टर थे। पिताजी के जाने के बाद से पायल को पाल कर उनकी मां ने ही बड़ा किया था। 5 ft 6 inch की ऊंचाई वाली पायल की मम्मी की पर्सनालिटी काफी हंसमुख और जिंदादिल थी। मुझे याद है जब पहली बार मेरी मां और उन्होंने एक दूसरे को काफी वक्त बाद स्कूल के ऑफिस में देखा था, क्या बान्डिंग बनी थी दोनों की।





क्योंकि पायल के पिताजी भाई में अकेले थे, उनके दादाजी की सारी जायदाद पायल के हिस्से में थी, पर क्योंकि बेटे के को जाने का गम था, पायल के दादाजी अपने भाई के बेटे को अपनी जायदाद का इस्तेमात करने देते थे। पर उनके भतीजे की, जो ये जानता था की पायल के जाने के बाद बेटा नही है जायदाद claim करने को, उसकी नजर सारी जायदाद हड़पने पर थी और वो लोग जायदाद का इस्तेमाल अपने मुताबिक करते थे। पायल की मां रोकती थी, कहती थी ये जायदाद उनकी है और अगर आप इस्तेमाल कर भी रहे तो आपको इजाजत लेनी चाहिए।





जिस दिन पायल को छात्रावास से पुलिस लेने आई उसके एक दिन पहले दोपहर में पायल की मां भोजन कर रही थी, और उन्होंने उससे एक दिन पहले अपने देवर (पिताजी के चचेरे भाई, जिसकी नजर जायदाद पर थी) का उनके बिना पूछे पायल के हिस्से के आम के बगीचे में काफी पेड़ बेच लेने पर काफी विरोध और बेइज्जती की थी। भोजन करते वक्त उनके देवर की बेटी उन्हें बुलाने आई, और उन्होंने माना कर दिया।





5 मिनट बाद उनके देवर की पत्नी गुस्से में पिलपिलाती हुई उनके घर में आई और बालों से खींचकर वो और उनके पति पायल की मम्मी को अपने घर ले गए। उन्होंने झगड़ा किया, लड़ाई की, उन्हें काफी मारा, और उन्हें जिंदा जला कर, उनके अवशेषों को खेतों में फेंक दिया।





अगले दिन सुबह जब गांववाले शौच के लिए खेतों मे गए तो उन्हे एक इंसान के जलते अवशेष मिले। फौरन पुलिस को बुलाया गया और जांच शुरू हो गई। पायल के दादाजी को इस मार्फत कुछ नहीं पता था, वो जैसे ही गाँव मे आए, पुलिस ने उन्हे गिरफ्तार कर लिया।





![](https://withbhaskar.wordpress.com/wp-content/uploads/2024/10/shruti-singh-ilp4a4xcfuu-unsplash.jpg?w=640)

*Photo by [Shruti Singh](https://unsplash.com/@halyzia?utm_content=creditCopyText&utm_medium=referral&utm_source=unsplash) on [Unsplash](https://unsplash.com/photos/a-blue-tarp-covering-a-wooden-structure-in-a-field-ilp4a4XCFUU?utm_content=creditCopyText&utm_medium=referral&utm_source=unsplash)*



उसी दिन रात को पुलिस पायल को लेने छात्रावास आई थी।





पायल की चाची जो की सच मे दोषी थी, उनको गिरफ्तार किया गया। पायल की पढ़ाई लिखाई बंद हो गई और वो उसके बाद से अपने नाना जी के साथ रहने लगी।





मेरी माँ जब भी छात्रावास हमसे मिलने आती, बिभा मै'म पायल के बारे मे जरूर पूछती। मेरी मम्मी को पायल एक दो बार कमतौल मे दिखी थी कहीं, बाँकी की उसकी पढ़ाई सरकारी विद्यालय से हुई।









सालों बाद जब मैं 11 वी मे आया और दरभंगा मे डेरा लेकर रहने लगा, एक मैरीड कपल ने हमारे बगल वाले फ्लैट को किराये पर लिया। माँ की जब बातचीत हुई, तो कुछ समय मे पता चल की उस लड़की का ससुराल वहीं था जहां पायल का ननिहाल था।





वहाँ से मुझे पायल के जीवन के अगले अध्याय के बारे मे मालूम हुआ।





बकौल उन दीदी के, पायल जब नाना-नानी के रहने लगी तो उसका चाल चलन काफी बदल गया। सुंदर तो मैं बता चुका हूँ वो काफी थी, अब तो अपने हाथ के हर नाखून को अलग अलग पैंट से रंगना शुरू कर दिया उसने। माँ के चले जाने के बाद उसपर नजर रखने वाला, सही गलत बताने वाला कोई नहीं बचा दुनिया मे, और स्मार्टफोन के आ जाने के बाद से वो एक साथ 5-6 लड़कों से बातचीत करती थी।





ये सुनने के बाद भी मेरे मन मे पायल के लिए कभी disrespect नहीं आई, मैं बोर्डिंग मे रह चुका हूँ, और मुझे बहुत अच्छे से पता है की जब आपके जीवन मे बड़े लक्ष्य न हों और कोई सही-गलत बताने वाला न हो तो अक्सर आपके रास्ते भटक जाते हैं, और पायल को तो सही मे शायद post-traumatic-stress-disorder था।





ये पूछने पर की आजकल पायल कहाँ पर है; दीदी ने बताया की उसने लव-मेरिज कर ली, किसी आर्मी वाले लड़के के साथ, और उस लड़के ने दहेज भी लिया कोई दस लाख के आसपास।





प्रेम-विवाह मे दहेज कब से लिया जाने लगा ये मेरी समझ मे नहीं आया। पर ये तो पता ही है की जब व्यक्त बुरा चल रहा हो तो हर कोई अपना फायदा निकालने मे लगा रहता है।





खैर, भगवान से दुआ है की जहां भी हो वो खुश हो।





आज भी मेरी मां का मानना है की पायल की मां पायल के मुकाबले ज्यादा खूबसूरत थी!


