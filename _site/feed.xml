<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="3.10.0">Jekyll</generator><link href="http://localhost:4000/feed.xml" rel="self" type="application/atom+xml" /><link href="http://localhost:4000/" rel="alternate" type="text/html" /><updated>2025-07-12T14:58:28+05:30</updated><id>http://localhost:4000/feed.xml</id><title type="html">Bhaskar Kumar</title><subtitle>Bhaskar Kumar&apos;s personal website and blog - Data Scientist, Solution Architect, and Flaneur</subtitle><author><name>Bhaskar Kumar</name></author><entry><title type="html">स्मृति-पटल</title><link href="http://localhost:4000/%E0%A4%B8%E0%A5%8D%E0%A4%AE%E0%A5%83%E0%A4%A4%E0%A4%BF-%E0%A4%AA%E0%A4%9F%E0%A4%B2/" rel="alternate" type="text/html" title="स्मृति-पटल" /><published>2024-10-13T21:39:53+05:30</published><updated>2024-10-13T21:39:53+05:30</updated><id>http://localhost:4000/%E0%A4%B8%E0%A5%8D%E0%A4%AE%E0%A5%83%E0%A4%A4%E0%A4%BF-%E0%A4%AA%E0%A4%9F%E0%A4%B2</id><content type="html" xml:base="http://localhost:4000/%E0%A4%B8%E0%A5%8D%E0%A4%AE%E0%A5%83%E0%A4%A4%E0%A4%BF-%E0%A4%AA%E0%A4%9F%E0%A4%B2/"><![CDATA[<p>इस कहानी को कैसे लिखूं ये काफी वक्त तक समझ में नहीं आया, यूं तो घटना को ज्यों का त्यों लिख देना भी एक तरीका है। पर उससे शायद इस कहानी की वीभत्सता का अंदाजा नहीं लगेगा।</p>

<p>खैर कोशिश करता हूँ ।</p>

<p>2013 के शुरुआती महीने।</p>

<p>बिहार में ठंड अपने स्वाभाविक चरम पर थी।</p>

<p>उस साल वसंत पंचमी के वक्त भी काफी ठंड थी और शाम के वक्त बारिश हुई थी। ये मुझे इसलिए याद है क्योंकि मैं रामानुजन हाउस वाली बिल्डिंग के सबसे ऊपर वाली खिड़की से छात्रावास के दूसरे बिल्डिंग की छत पर देख रहा था। उस वक्त की मेरी crush ज्योति ने काफी टाइट जींस पहन रखी थी और मैने शायद उसे पहली बार वैसे कपड़ों मे देखा था। ठंड काफी थी और मेरा मन बेहद शांत। दिन में मेरी मां ने मुझे मेरे हेयरस्टाइल को लेकर काफी सुनाया था, क्योंकि उसी बीच पिताजी को एपिलेप्सिस का दौरा आया था और गिरने की वजह से उनके आगे के काफी दांत टूट गए थे। मां को ये बर्दास्त नही थी की जिन हालातों से संघर्ष करके वो हमें पढ़ा रहे थे, उन हालातों को नजरंदाज करके मैं लफंगों जैसे अपने बाल रख रहा था।</p>

<p>मम्मी जब छात्रावास में आई थी तो पायल ने भी उनके चरण स्पर्श किए थे।</p>

<p>ये कहानी पायल की है।</p>

<p>छात्रावास में 6th के ऊपर के हर क्लास के लड़कों की ड्रीम गर्ल पायल।</p>

<p>देखने में काफी सिंपल थी, काली आंखें, 5 ft 3 इंच के आसपास का कद, और गोरा हल्का लंबा खूबसूरत चेहरा। आकर्षक थी, मुझे इतनी नही लगी कभी, पर मैं समझ सकता हूं और लोगों को क्यों लगी होगी। जबसे छात्रावास में ये बात फैली की पायल की और मेरी मम्मी दोनो दोस्त हैं, जिन लड़कों से मेरी कोई बात नही हुई थी वो भी मुझसे आकर उसके विषय में पूछने लगे थे।</p>

<p>मेरी उससे कोई बातचीत नहीं थी, शिवाय एग्जामिनेशन हाल के, जब मैने शशांक का पेपर छिपा दिया था और पायल ने उसे बता दिया की ये काम मेरा था, काफी फजीहत हुई थी मेरी।</p>

<p>शुरुआती मार्च के आसपास, उस वसंत पंचमी के कुछ ही दिन बाद, एक दिन पायल छात्रावास में नही दिखी, मैने उतना कुछ ध्यान नहीं उसपे और फिर एक दिन छात्रावास ने बातें होने लगी की रात के 12 बजे पायल को लेने पुलिस आई थी।</p>

<p>और अगले दिन शाम के वक्त हॉस्टल वाले मोबाइल पर मेरी मां का फोन आया। उन्होंने जो बताया आज 11 साल बाद भी मेरे रोंगटे खड़े करता है।</p>

<p>तो कहानी कुछ यूं है की पायल के पिताजी का, जब पायल 3 महीने की थी तभी देहांत हो गया था। पिताजी भाई में अकेले थे, और पायल के दादा vetenary डॉक्टर थे। पिताजी के जाने के बाद से पायल को पाल कर उनकी मां ने ही बड़ा किया था। 5 ft 6 inch की ऊंचाई वाली पायल की मम्मी की पर्सनालिटी काफी हंसमुख और जिंदादिल थी। मुझे याद है जब पहली बार मेरी मां और उन्होंने एक दूसरे को काफी वक्त बाद स्कूल के ऑफिस में देखा था, क्या बान्डिंग बनी थी दोनों की।</p>

<p>क्योंकि पायल के पिताजी भाई में अकेले थे, उनके दादाजी की सारी जायदाद पायल के हिस्से में थी, पर क्योंकि बेटे के को जाने का गम था, पायल के दादाजी अपने भाई के बेटे को अपनी जायदाद का इस्तेमात करने देते थे। पर उनके भतीजे की, जो ये जानता था की पायल के जाने के बाद बेटा नही है जायदाद claim करने को, उसकी नजर सारी जायदाद हड़पने पर थी और वो लोग जायदाद का इस्तेमाल अपने मुताबिक करते थे। पायल की मां रोकती थी, कहती थी ये जायदाद उनकी है और अगर आप इस्तेमाल कर भी रहे तो आपको इजाजत लेनी चाहिए।</p>

<p>जिस दिन पायल को छात्रावास से पुलिस लेने आई उसके एक दिन पहले दोपहर में पायल की मां भोजन कर रही थी, और उन्होंने उससे एक दिन पहले अपने देवर (पिताजी के चचेरे भाई, जिसकी नजर जायदाद पर थी) का उनके बिना पूछे पायल के हिस्से के आम के बगीचे में काफी पेड़ बेच लेने पर काफी विरोध और बेइज्जती की थी। भोजन करते वक्त उनके देवर की बेटी उन्हें बुलाने आई, और उन्होंने माना कर दिया।</p>

<p>5 मिनट बाद उनके देवर की पत्नी गुस्से में पिलपिलाती हुई उनके घर में आई और बालों से खींचकर वो और उनके पति पायल की मम्मी को अपने घर ले गए। उन्होंने झगड़ा किया, लड़ाई की, उन्हें काफी मारा, और उन्हें जिंदा जला कर, उनके अवशेषों को खेतों में फेंक दिया।</p>

<p>अगले दिन सुबह जब गांववाले शौच के लिए खेतों मे गए तो उन्हे एक इंसान के जलते अवशेष मिले। फौरन पुलिस को बुलाया गया और जांच शुरू हो गई। पायल के दादाजी को इस मार्फत कुछ नहीं पता था, वो जैसे ही गाँव मे आए, पुलिस ने उन्हे गिरफ्तार कर लिया।</p>

<p><img src="https://withbhaskar.wordpress.com/wp-content/uploads/2024/10/shruti-singh-ilp4a4xcfuu-unsplash.jpg?w=640" alt="" /></p>

<p><em>Photo by <a href="https://unsplash.com/@halyzia?utm_content=creditCopyText&amp;utm_medium=referral&amp;utm_source=unsplash">Shruti Singh</a> on <a href="https://unsplash.com/photos/a-blue-tarp-covering-a-wooden-structure-in-a-field-ilp4a4XCFUU?utm_content=creditCopyText&amp;utm_medium=referral&amp;utm_source=unsplash">Unsplash</a></em></p>

<p>उसी दिन रात को पुलिस पायल को लेने छात्रावास आई थी।</p>

<p>पायल की चाची जो की सच मे दोषी थी, उनको गिरफ्तार किया गया। पायल की पढ़ाई लिखाई बंद हो गई और वो उसके बाद से अपने नाना जी के साथ रहने लगी।</p>

<p>मेरी माँ जब भी छात्रावास हमसे मिलने आती, बिभा मै’म पायल के बारे मे जरूर पूछती। मेरी मम्मी को पायल एक दो बार कमतौल मे दिखी थी कहीं, बाँकी की उसकी पढ़ाई सरकारी विद्यालय से हुई।</p>

<p>सालों बाद जब मैं 11 वी मे आया और दरभंगा मे डेरा लेकर रहने लगा, एक मैरीड कपल ने हमारे बगल वाले फ्लैट को किराये पर लिया। माँ की जब बातचीत हुई, तो कुछ समय मे पता चल की उस लड़की का ससुराल वहीं था जहां पायल का ननिहाल था।</p>

<p>वहाँ से मुझे पायल के जीवन के अगले अध्याय के बारे मे मालूम हुआ।</p>

<p>बकौल उन दीदी के, पायल जब नाना-नानी के रहने लगी तो उसका चाल चलन काफी बदल गया। सुंदर तो मैं बता चुका हूँ वो काफी थी, अब तो अपने हाथ के हर नाखून को अलग अलग पैंट से रंगना शुरू कर दिया उसने। माँ के चले जाने के बाद उसपर नजर रखने वाला, सही गलत बताने वाला कोई नहीं बचा दुनिया मे, और स्मार्टफोन के आ जाने के बाद से वो एक साथ 5-6 लड़कों से बातचीत करती थी।</p>

<p>ये सुनने के बाद भी मेरे मन मे पायल के लिए कभी disrespect नहीं आई, मैं बोर्डिंग मे रह चुका हूँ, और मुझे बहुत अच्छे से पता है की जब आपके जीवन मे बड़े लक्ष्य न हों और कोई सही-गलत बताने वाला न हो तो अक्सर आपके रास्ते भटक जाते हैं, और पायल को तो सही मे शायद post-traumatic-stress-disorder था।</p>

<p>ये पूछने पर की आजकल पायल कहाँ पर है; दीदी ने बताया की उसने लव-मेरिज कर ली, किसी आर्मी वाले लड़के के साथ, और उस लड़के ने दहेज भी लिया कोई दस लाख के आसपास।</p>

<p>प्रेम-विवाह मे दहेज कब से लिया जाने लगा ये मेरी समझ मे नहीं आया। पर ये तो पता ही है की जब व्यक्त बुरा चल रहा हो तो हर कोई अपना फायदा निकालने मे लगा रहता है।</p>

<p>खैर, भगवान से दुआ है की जहां भी हो वो खुश हो।</p>

<p>आज भी मेरी मां का मानना है की पायल की मां पायल के मुकाबले ज्यादा खूबसूरत थी!</p>]]></content><author><name>Bhaskar Kumar</name></author><category term="Memoir" /><summary type="html"><![CDATA[इस कहानी को कैसे लिखूं ये काफी वक्त तक समझ में नहीं आया, यूं तो घटना को ज्यों का त्यों लिख देना भी एक तरीका है। पर उससे शायद इस कहानी की वीभत्सता का अंदाजा नहीं लगेगा।]]></summary></entry><entry><title type="html">आधुनिक वृतांत</title><link href="http://localhost:4000/%E0%A4%86%E0%A4%A7%E0%A5%81%E0%A4%A8%E0%A4%BF%E0%A4%95-%E0%A4%B5%E0%A5%83%E0%A4%A4%E0%A4%BE%E0%A4%82%E0%A4%A4/" rel="alternate" type="text/html" title="आधुनिक वृतांत" /><published>2024-09-22T10:27:04+05:30</published><updated>2024-09-22T10:27:04+05:30</updated><id>http://localhost:4000/%E0%A4%86%E0%A4%A7%E0%A5%81%E0%A4%A8%E0%A4%BF%E0%A4%95-%E0%A4%B5%E0%A5%83%E0%A4%A4%E0%A4%BE%E0%A4%82%E0%A4%A4</id><content type="html" xml:base="http://localhost:4000/%E0%A4%86%E0%A4%A7%E0%A5%81%E0%A4%A8%E0%A4%BF%E0%A4%95-%E0%A4%B5%E0%A5%83%E0%A4%A4%E0%A4%BE%E0%A4%82%E0%A4%A4/"><![CDATA[<p>एक एस्पायरिंग लेखक के आसपास रहने वाले लोगों को हमेशा ये ख़तरा रहता है की जाने कब वो उस लेखक की कहानी का किरदार बन जाए। जैसे उनकी कहानी unique है, अलग है। वो ये नहीं जानते की कैसी भी कहानी हो, थोड़ा बहुत मिलता जुलता संस्करण कहीं ना कहीं ज़रूर घटित हुआ होता है, या फिर किसी ना किसी की कल्पना में उपजा ज़रूर होता है। अब हमारे ‘ऑन द ओरिजिन ऑफ़ द स्पीशीज’ वाले डार्विन साहब को ही ले लीजिए, सालो तक खोज करते रहे, पढ़ाई करते रहे, थ्योरियाँ बनाते रहे, इतना मशगूल साइंटिस्ट समझा ख़ुद को की शादी को भी साइंस की तरह देखा, की बच्चे होंगे और कोई दोपहर को सोते वक़्त किताब पढ़कर सुनाने वाली मिलेगी, पर नेचुरल सिलेक्शन पर अपनी फाइनल फ़ाइंडिंग्स तब तक  प्रकाशित नहीं की, जब उन्हें ये ना पता चल गया की अल्फ़्रेड साहब ने भी सेम थ्योरी खोज ली है। </p>

<p>बहरहाल बात ये है की लोग डरते हैं अपनी कहानी प्रकाशित हो जाने से, ज़्यादातर वो लोग जिनके बड़े डार्क सीक्रेट्स होते हैं, और हंसी वाली बात ये है वो डरते इसलिए हैं की उन्हें लगता है वो ही हैं जिन्होंने उस यूनिक परिस्थिति को झेला है। y99 पर एक लड़की मिली थी, बहुतों मिली हैं हालाँकि, अब नहीं चलाता, लोग हमेशा अपना डार्क साइड लेकर ही आते हैं वहाँ। हाँ तो ये मोहतरमा प्रोफेसर थी, किस चीज़ की नहीं बताऊँगा और कहाँ वो भी नहीं, उसने प्रॉमिस लिया था। जब as usual मैंने फोटो माँगी तो उन्होंने कहा की वो प्रोफेसर हैं, और क्या मुझे सही  में लगता है की उनके लिए लुक्स मैटर करते होंगे, उनके लिए रिस्पेक्ट आ गई, पर जल्दी ही चली भी गई।</p>

<p>मैडम का एक्स डिफेंस वाला था और बतौर उनके उस लड़के के पास इतनी पॉवर थी की वो उनके घर के बाहर कभी भी दो बंदे खड़ा कर सकता था, आर्मी सीक्रेट इंटेलजेंस टाइप कुछ था वो, पर फिर ये भी बताया की वो माँ बाप से ज़्यादे प्यार नहीं करता था, और इनका ब्रेकअप इसलिए हो गया क्योंकि ये सिक्योर नहीं फील करती थीं की वो लड़का कब कहाँ होगा। ये हो सकता  है, बिलकुल हो सकता है । पर जैसा उन्होंने बताया की इण्डियन आर्मी के इंटेलिजेंस वाले  बंदे का सबसे बड़ा सपना MARCOS जॉइन करना था, ये होना थोड़ा मुश्किल है, क्योंकि MARCOS आप तभी जॉइन कर सकते हैं जब आप इण्डियन नेवी का हिस्सा हों, ना की इण्डियन लैंड आर्मी का, कॉम्बिनेशन नहीं बैठा कुछ। फिर हमसे मोहतरमा ने ठीक ठाक फ़्लर्ट किया, और रही सही रिस्पेक्ट अगले दिन मुझसे मेरी तस्वीर माँगकर ख़त्म कर दी। इस बार उन्होंने अपनी भी तस्वीर भेजी वार्निंग के साथ की वो शायद मुझे थोड़ी मोटी लग सकती हैं। मुझे तुरंत समझ में आ गया की उन्होंने क्यों कहा था की उनके लिए लुक्स मैटर नहीं करते। </p>

<p>ऐसी ही एक और मित्र थीं, अब भी हैं, जिन्होंने अपने इंस्टा, फ़ेसबुक, लिंक्डइन सारे प्रोफाइल में लिख रक्खा है की वो कहाँ पढ़ती हैं, पर जब मैंने एक ग्रुप में उनसे बस यूँ पूछ लिया की क्या प्रोफेसर जीन ड्रेज़ अब भी उनके विश्वविद्यालय के अर्थशास्त्र विभाग में पढ़ाते हैं, तो भड़क गयीं की क्यों सबको बता रहे की मैं कहाँ पढ़ती हूँ, लड़की हूँ प्राइवेसी का ख़्याल रक्खा करो। </p>]]></content><author><name>Bhaskar Kumar</name></author><category term="Reflection" /><summary type="html"><![CDATA[एक एस्पायरिंग लेखक के आसपास रहने वाले लोगों को हमेशा ये ख़तरा रहता है की जाने कब वो उस लेखक की कहानी का किरदार बन जाए। जैसे उनकी कहानी unique है, अलग है। वो ये नहीं जानते की कैसी भी कहानी हो, थोड़ा बहुत मिलता जुलता संस्करण कहीं ना कहीं ज़रूर घटित हुआ होता है, या फिर किसी ना किसी की कल्पना में उपजा ज़रूर होता है। अब हमारे ‘ऑन द ओरिजिन ऑफ़ द स्पीशीज’ वाले डार्विन साहब को ही ले लीजिए, सालो तक खोज करते रहे, पढ़ाई करते रहे, थ्योरियाँ बनाते रहे, इतना मशगूल साइंटिस्ट समझा ख़ुद को की शादी को भी साइंस की तरह देखा, की बच्चे होंगे और कोई दोपहर को सोते वक़्त किताब पढ़कर सुनाने वाली मिलेगी, पर नेचुरल सिलेक्शन पर अपनी फाइनल फ़ाइंडिंग्स तब तक  प्रकाशित नहीं की, जब उन्हें ये ना पता चल गया की अल्फ़्रेड साहब ने भी सेम थ्योरी खोज ली है। ]]></summary></entry><entry><title type="html">सवाल</title><link href="http://localhost:4000/%E0%A4%B8%E0%A4%B5%E0%A4%BE%E0%A4%B2/" rel="alternate" type="text/html" title="सवाल" /><published>2024-02-28T18:15:33+05:30</published><updated>2024-02-28T18:15:33+05:30</updated><id>http://localhost:4000/%E0%A4%B8%E0%A4%B5%E0%A4%BE%E0%A4%B2</id><content type="html" xml:base="http://localhost:4000/%E0%A4%B8%E0%A4%B5%E0%A4%BE%E0%A4%B2/"><![CDATA[<p>काफ़ी पहले लिखा था ये ब्लॉग मैंने, अब publish करना जरूरी समझता हूँ।</p>

<p>आज ओशो को पढ़ रहा था, “संभोग से समाधि की ओर”।  एक तथ्य ने मेरा ध्यान सबसे ज्यादे आकर्षित किया, और वो बेशक धर्म से संबंधित था। ओशो ने कहा की इंसान इस धरती पर कोई आठ हजार सालों से है, और धर्म ज्यादा से ज्यादा पाँच हजार साल पुराना, इसके बावजूद आज इंसान गलत है और धर्म सही।</p>

<p>आज धर्म और उसके ठेकेदार बताते हैं की क्या करना गलत है और क्या नहीं ।  हर धर्म ने मानव की स्वाभाविक प्रकृति को दबाना धर्म समझा है, चाहे वो काम हो, भूख हो, या अन्य नकारात्मक (उनकी परिभाषा में) पर जरूरी मानवी अवयव।</p>

<p>मैं जरा ओशो की परिभाषा से हट कर धर्म का विवेचन करना चाहता हूँ।  सबसे पहले मैं खुद अपने धर्म की ओर देखना चाहूँगा। मेरे विचार मे हमेशा से और अब तो और दृढ़ रूप से सनातन धर्म सर्वोपरि रहा है। क्यूंकी ये अकेला ऐसा धर्म है जिसके मूल मे ज्ञान की महिमा को व्यक्ति की महिमा से बढ़कर माना गया है।</p>

<p>सनातन धर्म के बुनियाद वेद हैं, कोई महापुरुष नहीं, अपितु उन लोगों को कालांतर में महापुरुष माना गया जिन्होंने वेदों के अनुशार अपने धर्म का निष्ठापूर्वक निर्वाहन किया। बाँकी सारे आडंबर बस मानव निर्मित और दिग्भ्रमित करने वाले हैं।</p>

<p>खैर, इस महान धर्म की आयु कोई पाँच हजार वर्षों की मानी जाती है।</p>

<p>क्या उससे पहले मानव जीवन जीवन व्यतीत नहीं करते थे ?</p>

<p>क्या उनका जीवन पूर्ण रूप से बस पशु समान था ?</p>

<p>क्या उन्हे सभ्यता की बिल्कुल भी झलक नहीं थी ?</p>

<p>अगर आप भगवद गीता को मानते हैं तो भी महाभारत काल में अनेकों ज्ञानी पुरुष हुए थे, और कई ऐसे राज्य हुए थे जिनमे जीवन वाकई में खुशहाल माना जाता था।</p>

<p>क्या यीशु मसीह के जन्म से पहले लोग एक जगह इकट्ठा होकर प्रार्थना नहीं करते थे ?</p>

<p>क्या सिर्फ ईसाई धर्म के जन्म के बाद से यद्ध खत्म हो गए ?</p>

<p>आपितु विपरीत हुआ, ऐसे ऐसे नरसंहार हुए, की धरती आज तक उन्हे याद करके कांपती है ।</p>

<p>प्रथम और द्वितीय विश्वयुद्ध में एक दूसरे से लड़ने वाले ज्यादातर देश क्रिश्चियानिटी को मानने वाले थे।</p>

<p>क्या पैगंबर मुहम्मद के जन्म मात्र ने एक शक्तिशाली धर्म को जन्म दे दिया ? या फिर उस धर्म का इस्तेमाल उसके वावजूद हिंसा को बढ़ावा देने के लिए किया गया ?</p>

<p>इतिहास और इतिहासकार दोनों गवाह हैं की दुनिया में जितना खून रजवाड़ों के लिए नहीं बहा उससे ज्यादा धर्म के नाम पर बहा। हर बड़े खूनी संग्राम में कहीं न कहीं धर्म को बहाना बनाया गया ।</p>

<p>मैं नास्तिक नहीं हूँ, कम से कम अभी तक तो नही। हो सकता है, “संभोग से समाधि तक” पढ़ने के बाद मेरे विचार परिवर्तित हो जाएँ, पर अभी मैं सामान्य हूँ आपकी तरह, बस प्रश्न करना सीख रहा हूँ।</p>

<p>अब तक इतना तो समझ गया हूँ, की प्रेम को दबाने का काम समाज के अच्छे वर्ग ने बुरे वर्ग से बहुत ज्यादा किया है। स्वाभाविक रूप को दबाने की चेष्टा ने इंसान को विषाक्त भावनाओं का घर बना दिया है।</p>

<p>इस संबंध मैं अपने गृह राज्य बिहार का जिक्र अत्यंत जरूरी समझता हूँ। बिहार मे वर्ष 2016 से शराब पूरी तरह से बंद है। शराब की बिक्री और खरीददारी दोनों अवैध हैं, और काफी कड़े दंड की व्यवस्था भी की गई है। वावजूद इसके, हर गाँव में आपको ऐसे युवा मिल जाएंगे जिनके लिए शराब जुगाड़ना, पेट्रोल जुगाड़ने से ज्यादा आसान है।</p>

<p>आप जिस भी चीज पर पूर्ण प्रतिबंध लगाओगे, आपका मन उस चीज की ओर उतनी तेजी से भागेगा। इस बात का ओशो ने मुझे फिर से संज्ञान कराया है।</p>

<p>मैं उम्मीद करता हूँ, की मेरे व्यवहार में ही ऐसे कुछ बदलाव आएंगे, जो मुझे ज्यादे सामान्य इंसान बनाएँ, क्यूंकी मैं वही हूँ, और मुझे बस वही बनना है।</p>]]></content><author><name>Bhaskar Kumar</name></author><category term="Reflection" /><summary type="html"><![CDATA[काफ़ी पहले लिखा था ये ब्लॉग मैंने, अब publish करना जरूरी समझता हूँ।]]></summary></entry><entry><title type="html">कमेंट्री</title><link href="http://localhost:4000/%E0%A4%95%E0%A4%AE%E0%A5%87%E0%A4%82%E0%A4%9F%E0%A5%8D%E0%A4%B0%E0%A5%80/" rel="alternate" type="text/html" title="कमेंट्री" /><published>2022-04-07T08:49:39+05:30</published><updated>2022-04-07T08:49:39+05:30</updated><id>http://localhost:4000/%E0%A4%95%E0%A4%AE%E0%A5%87%E0%A4%82%E0%A4%9F%E0%A5%8D%E0%A4%B0%E0%A5%80</id><content type="html" xml:base="http://localhost:4000/%E0%A4%95%E0%A4%AE%E0%A5%87%E0%A4%82%E0%A4%9F%E0%A5%8D%E0%A4%B0%E0%A5%80/"><![CDATA[<p>मुझे गांव के टूर्नामेंट में पहली बार पता चला की अपने गांव का एक लड़का रेडियो रुद्राक्ष में कमेंट्री करता है. . बड़े गर्व की बात है भाई. . .वही लड़का अभी भी कमेंट्री कर रहा है क्या. . . देख रहे हो, क्या गजब का फ्लो है. . एकदम रवि शास्त्री जैसा. . अच्छा आईपीएल में यही कमेंट्री करता है न. . हां भाई. . रेडियो रुद्राक्ष पर. .</p>

<p>उस साल आईपीएल अपने टाइम पर शुरू हुआ, अब रेडियो रुद्राक्ष वालों को स्टेडियम में एंट्री तो मिलेगी नही . . ये लोग टीवी पर देख कर कमेंट्री करते थे. . . गांव में कई घरों में टीवी न होने के कारण लोग सुनते भी खूब थे. . तभी jio नाम का बीमारी नहीं आया था. . दिल्ली कोलकाता से कोई लड़का आता था तो वो Cricbuzz पर स्कोर देखता था 2G वाला नेट पर, और भारत के नेटवर्क स्पीड में पीछे रह जाने की पुरजोर आलोचना करता था. .</p>

<p>बांकी लोग तो बस रेडियो रुद्राक्ष की जय बोलते थे. . अरे जिनके पास टीवी था वो भी मैच टीवी पर देखते हुए कमेंट्री गौरव भैय्या की सुनते थे, रेडियो रुद्राक्ष पर. . लोगों को कपिल देव की भविष्यवाणी से ज्यादा गौरव भैय्या की ऑब्जर्वेशन पर भरोसा था. .</p>

<p>तो ऐसे में एक दिन पंजाब और कोलकाता का मैच चल रहा था. .पंजाब वाले बैटिंग कर रहे थे, पॉल वालथाटी बोलर्स को धो रहा था, गौरव भैय्या की कमेंट्री बेधड़क चल रही थी. . . . 12वें ओवर की तीसरी गेंद पर वाल्थाटी ने गेंद को जोर हवा में मारा. . . गौरव भैय्या की आवाज तेज हुई, “और ये गेंद हवा में दूर जाती हुई”. . . . की रेडियो रुद्राक्ष के स्टूडियो में लगा टीवी खराब हो गया. . . गौरव भैय्या अब कमेंट्री कैसे रोक दें भला, वो बोलते चले गए, “और ये गेंद ऊपर जाती हुई सीमा रेखा के बाहर चली गई और ये छह रन, क्या शॉट है!” . . . . पर जो लोग टीवी पर देख रहे थे उन्होने तो देखा कि गेंद सीमा रेखा पर खड़े गौतम गंभीर ने कैच कर ली है, और वाल्थाटी आउट हो कर पेवेलियन जा रहे हैं . . . बौखला गए लोग, पूरे गांव में लोग गुस्से में भर गए. . . “क्या गलती दिखाता रहता है इ टीवी वाला सब, गौरव भैय्या बोल रहे हैं छक्का गया है, साला सब जबरदस्ती वाल्थाटी को आउट दिखा रहा है” . . . इतने में कोई दौड़ता हुआ बोला. . . “अरे मेरे टीवी में भी वही दिखा रहा है, लगता है गौरव कोई गलती कर रहा है”. .. पूरा गांव बिफर गया उस आदमी पर. . . किसी नाई ने कह भी दिया, “साला तुम्हारा झांट भर का टीवी गौरव भैय्या के रुद्राक्ष से ज्यादे सही दिखाता है क्या!”. . . .</p>

<p>एक पूरे दिन आजतक देखने वाले चाचा खैनी मलते हुए इत्मीनान से बोले, “अरे हमको तो इस सब में पाकिस्तानी सब का हाथ लगता है, आज टीवी पर दिखा रहा था, की वो लोग खालिस्तान का मांग जर्मनी में फिर से शुरू कर दिया है” . . . सबने हां में हां मिलाई।</p>

<p>उधर गौरव भैय्या का स्पॉन्सरशिप चल रहा था, “इस छक्के के प्रायोजक हैं, मुरैठा बजरंगी चौक के कल्लू पानवाले, वहां मीठा पत्ता खाने पर एक रुपैया का भांग फ्री मिलता है” . . .</p>

<p>इधर टीवी पर भी आउट होने के बाद कमर्शियल आने लगे थे, इतने में ही पूरा गांव विद्यापति चौक पर इकट्ठा हो गया, वयोवृद्ध सरपंच “बतहु बाबू” को युवा खेल मोर्चा की गंभीर समस्या पर विचरण को लेकर बुला लिया गया, सभी गणमान्य लोग रात के 10 बजे ही इस षड्यंत्र के विरोध में विधायक जी से मिलने की सोच रहे थे. .</p>

<p>इतने में टेलीविजन कमर्शियल खत्म हो गए, और न जाने किस नालायक की बदकिस्मती से रेडियो रुद्राक्ष के टीवी सेट ठीक हो गए। गौरव भैय्या तुरंत माफी मांग लिए, लाइव रेडियो पर . . . गांव के लोगो को गहरा आघात लगा. . . . देश के लिए उनके कुछ करने के जज्बे पर उनके अपने विश्वासी ने पानी फेर दिया था . . . . “ब्राह्मण सब होता ही झुट्टा है”, खतबे टोली के वार्ड मेंबर गुस्से में बोले, और पलक झपकते ही भीड़ खाली हो गई . . .</p>

<p>उस दिन के बाद से गौरव भैय्या की लोकप्रियता गिर गई . . आजकल वो Mass Com. कर रहे हैं कहीं से, और एक यूट्यूब चैनल भी चलाते हैं, जिसे कोई नही देखता. . . .</p>]]></content><author><name>Bhaskar Kumar</name></author><category term="Hindi Works" /><summary type="html"><![CDATA[मुझे गांव के टूर्नामेंट में पहली बार पता चला की अपने गांव का एक लड़का रेडियो रुद्राक्ष में कमेंट्री करता है. . बड़े गर्व की बात है भाई. . .वही लड़का अभी भी कमेंट्री कर रहा है क्या. . . देख रहे हो, क्या गजब का फ्लो है. . एकदम रवि शास्त्री जैसा. . अच्छा आईपीएल में यही कमेंट्री करता है न. . हां भाई. . रेडियो रुद्राक्ष पर. .]]></summary></entry><entry><title type="html">पहली प्रेम-कहानी</title><link href="http://localhost:4000/%E0%A4%AA%E0%A4%B9%E0%A4%B2%E0%A5%80-%E0%A4%AA%E0%A5%8D%E0%A4%B0%E0%A5%87%E0%A4%AE-%E0%A4%95%E0%A4%B9%E0%A4%BE%E0%A4%A8%E0%A5%80/" rel="alternate" type="text/html" title="पहली प्रेम-कहानी" /><published>2022-03-24T14:18:49+05:30</published><updated>2022-03-24T14:18:49+05:30</updated><id>http://localhost:4000/%E0%A4%AA%E0%A4%B9%E0%A4%B2%E0%A5%80-%E0%A4%AA%E0%A5%8D%E0%A4%B0%E0%A5%87%E0%A4%AE-%E0%A4%95%E0%A4%B9%E0%A4%BE%E0%A4%A8%E0%A5%80</id><content type="html" xml:base="http://localhost:4000/%E0%A4%AA%E0%A4%B9%E0%A4%B2%E0%A5%80-%E0%A4%AA%E0%A5%8D%E0%A4%B0%E0%A5%87%E0%A4%AE-%E0%A4%95%E0%A4%B9%E0%A4%BE%E0%A4%A8%E0%A5%80/"><![CDATA[<p>बाल-वाल संवार के, जीन्स-शर्ट पहन कर मैं खाने की पंक्ति मे जा पहुंचा । अमूमन छात्रावास के सभी लड़के ऐसा ही तो करते थे ।  खाने की घंटी बजी नहीं की सब आईना-कंघी खोजने लगते थे, कोई हाफ-पैन्ट से बदल कर जीन्स पहन रहा होता था तो कोई आधे घंटे कच्छे मे घूमने के बाद लूज़र या जीन्स डाल रहा होता था ।</p>

<p>सभी लड़कों के पास आईना भी नहीं होता था, मेरे पास भी नहीं था । लड़के या तो दीवाल पर पड़ती बाल की परछाई देख कर बाल सँवारते थे, या फिर किसी से आईना मांगने का जुगाड़ करते थे ।  पता नहीं कैसे पर ज्यादातर बच्चों के आईने टिकते ही नही थे ।</p>

<p>हाँ, तो मैं अपने हाउस के खाने की लाइन मे लगा हुआ था । शनिवार का दिन था शायद, सब कुछ नॉर्मल ही चल रहा था ।  वही चावल, दाल, सब्जी, वही वार्डेन लोगों की खाना बर्बाद करने वाले बच्चों को ढूंढती नजरें । ऐसे मे सामान्य तरीके से ही लड़कियों का झुंड भोजन करके नलके की ओर बढ़ा, मेरे पंक्ति मे दो आगे वाले लड़कों ने उन्हे जाने की जगह दी ।  मैं भी लापरवाह तरीके से नजरें घूमा रहा था, तभी लड़कियों के झुंड मे एक लड़की पर मेरी नजर पड़ी ।</p>

<p>बॉय-कट बाल, हाथों मे जूठी थाली ऊँची पकड़े, वो लड़कों के लाइन को पार कर नल की ओर बढ़ रही थी । क्यूंकी मैं उपन्यास और कहानियाँ काफी पढ़ता था, और हमारे छात्रावास में हर शनिवार को कोई फिल्म भी चलती थी, मेरे रुक से गए मानसिक-विचरण मे आवाज आई, “ये पल थम सा गया है, और तुम इसे काफी लंबे अरसे तक याद रखने वाले हो”।</p>

<p>सायं में संस्थान के निदेशक छात्रों की हॉस्टल व्यवस्था पर विचार-विमर्श करने वाले थे, और उसमे छात्रों से भी सुझाव लिए जा रहे थे ।</p>

<p>मैं चुप-चाप कुछ नए छात्रों के साथ बैठ हुआ था, और मुझे अच्छे थे पता था, की ये बस संस्था मे नए आए बच्चों और उनके गार्डीअन को लुभाने का बहाना है । निदेशक साहब बस उन्ही सुझावों को मानेंगे जिनसे उनके प्रॉफ़िट पर बहुत ज्यादे फरक नहीं पड़ेगा और जिन सुझावों को लागू करना आसान होगा।</p>

<p>अलग-अलग अनूठे किस्म के सुझाव आ रहे थे, कुछ को डिस्कस किया जा रहा था तो कुछ बस ऑन-द-स्पॉट नकार दिए जा रहे थे । इतने में दोपहर की खाने की लाइन वाली धड़कन ने फिर से दस्तक दी । लड़कियों के हाउस साइड से एक बॉय-कट बालों और ब्लू क्रॉप टी-शर्ट वाली लड़की ने पूरियों के कड़े होने की शिकायत की।</p>

<p>मैंने अपना सर झुका लिया, मुझे इसका जवाब पता था, और ये भी की ऐसे सवाल सिर्फ नए-नवेले बच्चे ही पूछते हैं ।</p>

<p>अगले कुछ दिनों तक मैं बस इन मोहतरम को देखता रहा । कभी बगल वाले क्लास मे, तो कभी उसके हाउस की छत पर उसके भाई से बात करते हुए । मैंने शायद कुछ ज्यादे ही देख लिया था उनको । एक दिन मेरे मित्र गौतम ने मुझसे ये कह भी दिया, “तू उस बॉयकट वाली लड़की  को लाइक करने लगा है न” ।</p>

<p>लड़की को भी पता चल गया । अब जब मैं सायं के सेल्फ-स्टडी सेशन के लिए छत पर बड़े वाले हाल में बस्ते रखने जाता था, तो बस मेरी निगाहें गर्ल’स हाउस मे किसी को देख नहीं रहीं होती थी । उन्हे जोड़ेदार मिल गए थे ।</p>

<p>अपने छत पर बात करते व्यक्त भी उनकी नजरें हमारे छत पर तुम्हारे भाई को ढूंढ रही होती थी, और मेरे पास तो काम ही क्या था । ये बातें करीब आधा दर्जन लोगों को पता थी, उनमे से तीन-चार उस तरफ, और तीन चार इस तरफ थे ।  </p>

<p> ऐसे में एक दिन आलोक, मेरे उन दिनों के अजीब मित्र ने मुझे भड़का दिया । उसने कह दिया की उस लड़की के पास कोई स्पष्ट कारण नहीं है की वो मुझे देखेगी । भाई-साहब, हमे भी ताव आ गया ।  हमने कहा की अब मैं उसे देखूँगा ही नहीं।</p>

<p>अगले दिन खेल-कूद के समय आलोक मेरे पास हर 10 मिनट पर आकर मना रहे हैं, की भाई चल, वो बस हमारे छत पर ही देखे जा रही है । </p>

<p>तो ये लुक्का-छिप्पी एक साल तक चलती रही । जब सोलो-सॉन्ग competition में उसने “अजनबी मुझको ये तो बता” वाला गाना गाया, मेरे दिल ने भी, “दिल ने जिसे अपना कहा” गाकर जवाब दिया ।</p>

<p>आज भी मुझे साल 2013 की सरस्वती पूजा याद है, मैंने उस दिन उसे, उस वक्त आए नए फिल्म “जय हो” की नायिका के नाम पर “डेज़ी साह” का कोड दे दिया था ।</p>

<p>फिर उस पूरे वर्ष मैंने उसको थोड़ा का ignore किया और पढ़ाई पर ज्यादे ध्यान दिया । अब भी आँखें चार होती थीं, पर मेरे आँखों मे खासी हिचकिचाहट थीं । उसकी एकलौती दोस्त रंजना मेरे क्लास मे थी, और उसने ये निश्चित किया था की मेरे दिमाग से उसका खयाल निकलने ना पाए ।</p>

<p>मैं उसके सबसे करीब 2014, मार्च मे हुए फाइनल परीक्षा मे था, जब उसकी सीट मेरे बाजू वाले बेंच पड़ी थी । मैंने बगल वाले जूनियर छात्र की कॉपी छीन कर उसे जोर-जोर से सारे उत्तर बताए थे, ताकि हमारी डेज़ी साह की भी मदद हो जाए ।</p>

<p> फिर नए सत्र में वो लेट आई, काफी लेट ।</p>

<p>नए सत्र में मैंने शुरू से ही नए आए जूनियर छात्रों से कहना शुरू कर दिया था, की तुम्हारे क्लास मे अभी जो भी लड़कियां हैं, सब पानी-कम चाय हैं, और अभी असली ब्यूटी का आना बाँकी हैं ।</p>

<p>वो आई, पर बदली-बदली सी । पहले तो उसने मेरे आँखों के friend request को ब्लॉक कर दिया । उसकी आँखें पहली वाली नहीं थी, उन्होंने सर्विसिंग करा कर कोई नया सॉफ्टवेयर चढ़वा लिया था, जिसे मैं बिल्कुल भी पढ़ नहीं पा रहा था ।</p>

<p>इतने दिनों मे मैंने उसके भाई को दोस्त बना लिया था,  पर वो दोस्ती भी किसी काम की आती हुई नहीं दिख रही थी ।</p>

<p>ऐसे मे एक दिन जतिन ने, जो की मेरे बगल वाले बिस्तर का जूनियर था, बताया की जब उसने क्लास मे मेरे नाम कि अपने दोस्तों मे चर्चा की, तो ये मोहतरं वहाँ से उठ कर चली गई।</p>

<p>ये मुझे थप्पड़ की तरह लगा था । मुझे लग रहा था की शायद मैंने उसे पिछले वर्ष ignore किया था, उसका परिणाम है । या फिर उसे अब मैं पसंद नहीं । पर ये दूसरा वाला तर्क दिल मानना ही नहीं चाहता था । कैसे मान लें भला! </p>

<p>इतने में उसे मैंने एक दो दिन उसके क्लास के एक लड़के से बात-चीत करते देखा । उस लड़के को कुरेदने से जो पता कर पाया, वो ये था की शायद उसकी शादी होने वाली है ।</p>

<p>ये बुरा था, बहुत बुरा । फिर कुछ दिन बाद वो किसी छुट्टी मे गई, और वापिस ही नहीं आई ।  </p>

<p>मैं अब थोड़ा बैचैन होने लग गया । मैंने अपने  भाई के साथ रहने के बहाने अपना हाउस बदलवा लिया, ताकि उसके भाई के हाउस मे रहकर और कुछ पता कर सकूँ ।</p>

<p>इस हाउस मे आने पर जो सब पता चला, जो आजतक मैं ईश्वर से मनाता हूँ, की काश नहीं पता चला होता । उसकी यादें वैसी ही पवित्र रहतीं ।</p>

<p>तो हुआ ये था, की जब फाइनल परीक्षा के बाद वो अपने घर गई थी, तब उसके किसी किरायेदार को ये पसंद आ गई, और गमीनत ये थी की इसे भी वो पसंद आ गया । दोनों ने सोचा की उन्हे अपने रिश्ते को अलग स्तर पर ले जाना चाहिए, और वो ले गए ।</p>

<p>परिणाम ये हुआ की कुछ महीने बाद, ये मल्लिका मात्र 15 वर्ष की उम्र मे गर्भवती हो गईं।  छात्रावास से तो निकाली ही गईं, तबीयत कुछ ऐसी खराब हुई, इतने खर्चे हुए, की माँ -बाप को उसके भाई को भी छात्रावास से निकलना पड़ा । </p>

<p>एक झटके में नए सत्र में उसके बदले हुए व्यवहार का कारण समझ आ गया ।</p>

<p>ये मेरी पहली प्रेम-कहानी थी, सबसे पहली ।  </p>]]></content><author><name>Bhaskar Kumar</name></author><category term="Hindi Works" /><category term="Memoir" /><summary type="html"><![CDATA[बाल-वाल संवार के, जीन्स-शर्ट पहन कर मैं खाने की पंक्ति मे जा पहुंचा । अमूमन छात्रावास के सभी लड़के ऐसा ही तो करते थे ।  खाने की घंटी बजी नहीं की सब आईना-कंघी खोजने लगते थे, कोई हाफ-पैन्ट से बदल कर जीन्स पहन रहा होता था तो कोई आधे घंटे कच्छे मे घूमने के बाद लूज़र या जीन्स डाल रहा होता था ।]]></summary></entry></feed>